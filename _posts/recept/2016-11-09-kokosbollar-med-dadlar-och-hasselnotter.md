---
layout: recept
title: "Kokosbollar med dadlar och hasselnötter"
titleShort: "Kokosbollar"
name: "kokosbollar-med-dadlar-och-hasselnotter"
date: 2016-11-09 22:38:00 +0100
categories: recept top
---

Torsdagskväll och ruggigt väder. Det är som upplagt för smarriga kokosbollar.
Jag gör mina med dadlar som sötning. Dadlar är den i särklass bästa sötningen om du frågar mig.
Kokosoljan hjälper bollarna att hålla ihop tillsammans med kaffet som höjer chokladsmaken till nya nivåer.

Att rulla bollarna i både kokos och hasselnötter höjer lyxigheten på dem tycker jag.
Det går öven bra att rulla bollarna i råkakaopulver, då blir det lite som en blandning av chokladboll och tryffel.

---

Ingredienser (20 stycken)
---
* 200 g urkärnade dadlar
* 1 dl havregryn
* 4 msk kallpressad kokosolja
* 4 msk kaffe (eller vatten)
* 1 dl kakao
* 1 krm vaniljpulvr
* En nypa himalayasalt eller havssalt
* Hackade hasselnötter och kokos till rullning


---

Såhär gör du
---
1. Lägg alla ingredienser förutom havregrynen i en mixer.
2. Kör smeten till en hyfsat slät och fin massa.
3. Lägg i havgegrynen och kör lite pulserande, precis så det blandar sig och så havregrynen endast krossas en aning.
Försök att inte köra sönder havregrynen allt för mycket.
4. Häll upp smeten i en bunke och ställ in i kylskåpet någon timme.
5. Ta ut bunken ur kylen och rulla till bollar.
6. Rulla bollarna i en blandning av kokor och hasselnötter.