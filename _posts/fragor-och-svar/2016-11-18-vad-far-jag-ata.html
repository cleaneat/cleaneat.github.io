---
layout: fragorochsvar
title: "Vad får jag äta?"
date: 2016-11-18 00:00:00 +0100
name: "vad-far-jag-ata"
categories: fragorochsvar
---

<p>
    När du äter enligt clean eating får du äta i princip allt. Det handlar inte om vad eller vad du inte får äta, utan mer om vad som finns i det du äter.
</p>
<p>
    Enkelt kan man säga att all mat som är ultra-processad inte är okej. Med ultra processad menas t.ex. socker, vitt mjöl eller allt som har en innehållsförteckning som är så svår att tyda att du inte vet vad du faktiskt äter.
</p>
<p>
    Jag brukar tänka som så att om ingredienslistan på ett halvfabrikat har någonting i sig som jag själv inte har hemma i skafferiet så är det inte okej.
</p>
<p>
    Nästa grej är att tänka att den råvaran du äter skall vara så nära sitt ursprung som det är möjligt. Vi tar ett exempel som är lätt att relatera till. Tomat som blir till Ketchup. Äter du en hel tomat är den helt okej enligt clean eating. Tomaten är ju helt naturlig (om du nu inte köper sådana där dåliga holländska tomater som drivits upp i växthus i en näringsbassäng).
    Ketchupen å andra sidan är en tomat som mixats, kokats, tillsats socker och kryddor och sedan mixats till oigenkännlighet. På det tillsätter man lite konserveringsmedel, andra E-ämnen och aromer (vad menas med arom egentligen?).
</p>
