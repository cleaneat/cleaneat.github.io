---
layout: fragorochsvar
title: "Får man äta kött?"
date: 2016-11-18 00:00:00 +0100
name: "far-man-ata-kott"
categories: fragorochsvar
---

<p>
    <strong>Kort svar</strong> - Ja! <strong>Längre svar</strong> - Ja, med måtta!
</p>

<p>
    <img src="/images/fragor-och-svar/meat.jpg" class="img-article pull-left" />
    <strong>Längsta svaret</strong> blir då att du får äta kött men lagom och dessutom att du skall äta bra kött.
</p>
<p>
    Vad är då bra kött undrar du säkert. Här är det rätt enkelt. Om du håller dig till svenskt ekologiskt kött så har du kommit en lång bit på vägen (här är ju givetvis vilt inkluderat, vilket är allra bäst). Har du möjlighet att köpa kött från en EKO-gård i din närhet där du kan kontrollera fodret djuren får är det ännu bättre. Pratar vi om att det är betesdjur som t.ex. kor som fått gå ute och beta gräs och annat som korna tycker är smarrigt på en äng hela sommaren så har du en vinnare! Köp!
</p>
<p>
    Ok, men nu gäller det att vara måttlig. Jag skulle säga att du skall fylla din tallrik med ungefär 1/5-del med kött. Inte någon 1/3 vi fått lära oss av någon gammal rekomendation från livsmedelsverket (som dessutom tyckte vi skulle äta 8 skivor bröd om dagen)!
</p>
<p>
    Ok, men ekologiskt kött eller vilt, det är ju väldigt dyrt ju (om man inte är jägare eller bonde). <strong>Korrekt!</strong> Men då skall du också veta att det är vad det kostar att föda upp djur mer hållbart och inte ge dem kraftfoder och massa antibiotika. Dessutom kan du tänka såhär. Om du nu åtminstone halverar ditt intag av kött så kanske du kan ta den dubbla prisökningen?
</p>
<p>
    Själv brukar jag göra en hel ekologisk kyckling (som brukar väga 2kg+) och laga i ugn på låg temperatur. Den kycklingen räcker då en hel vecka i vårt lilla hushåll om 2 pers. Kycklingen må kosta 119:-/kilot dvs. 250-300:-, men slår vi ut det på två personer och sju dagar får vi en kostnad på kött för ungefär 20:- per person och dag. Det är billigare men framförallt godare och hälsosamare än några Mamma Scans köttbullar det!
</p>
<p>
    <strong>Värt att komma ihåg</strong> är också att korv, pressad skinka och annat av chark nog inte riktigt kan anses vara rent. Korv är ju malt och tillsatt nitriter, rökaromer osv. Vad gäller skinka är det lite bättre. iaf. om det är en helskinka som är rökt och inte toksaltad. Enklast är ju att själv köpa en skinkstek som du sjuder långsamt med salt.
</p>
